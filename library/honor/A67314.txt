Ramus olivae sive concio {non-roman} {non-roman} {non-roman} {non-roman} {non-roman} : Habita ad clerum in templo beatae mariae oxon. 8 junii pro inchoando termino . 

A Johanne Wall , doctore in theologiâ & collegii aedis christi Praebendario . 

dominus sedet in diluvio , dominus dabit fortitudinem populo suo , dominus dabit populo suo benedictionem . 

pacis psal. 29. 10.  



oxoniae excudebat Leon . Lichfield , impensis rich. Davis anno dom. 1653.  

Illustrissimo viro , heroi mavortio domino Oliverio Cromwello , 

Copiarum militarium intra britanniae & hiberniae insulas duci generali , {non-roman} {non-roman} {non-roman} {non-roman} {non-roman} invictissimo , honoratissimo academiae oxoniensis cancellario , artium , studiorumque {non-roman} {non-roman} {non-roman} {non-roman} {non-roman} & propugnatori insignissimo . 

gratia & pax . 

Epistola dedicatoria . 

Da veniam , militiae britamnicae auspicatissime imperator , si hâc meâ do pace conciunculâ litare ausim vestrae claritudini , & unico olivae Ramo tot palmarum domino gratulari . 

Est certè pax victoriae filia , filia inquam palmaris victoriae , quae gestit Caput tam magnificum , dimissis alis blandè & placidè circumvolitare , seu potiùs lambere & demulcere : ut flamma olim caput servii , cùm ad honoris fastigium traheretur . 

Nos insuper colimus armatam pallada , cum {non-roman} {non-roman} {non-roman} {non-roman} {non-roman} Apolline , & sub auspiciis vestris militamus : quem vnum in hâc bellorum aleâ & motarum gentium tremendâ vertigine , in hoc turbarum salo & fluctuantis mundi lubricâ condicione praesidium vitae , columnam justitiae , pugilem evangelii , Atlan tem academiae , ipsumque {non-roman} {non-roman} {non-roman} {non-roman} {non-roman} vacillantis reipublicae ( Ut Basilius fuit ecclesiae ) agnoscimus & profitemur , non minus artium patrocinio clarum & inclytum quàm armorum praefectura excelsum & gloriosum . 

Feras itaque musarum cultus tanquam palmas lemniscatas , sinasque 

Inter victrices hederam tibi serpere laurus . 

Habent sua literae coronamenta , teque praeside duplici jure incedunt laureatae , alicundè à naturâ alicundè à victoriâ , quarum elogiis divina potentiorum merita aeternitati consecrata ad coelum usque panegyricè efferuntur , & heröica majorum virtus superbire aliquando solet & triumphare . 

Homerum optabat gestorum Encomiasten Macedonicus imperator , cùm gemens astaret Achilles tumulo , beatumque diceret propter maeonidis praeconium ; tvo honori plures inserviunt homeri , mercurii plures , nae sexaginta è fortibus israelis , & mercurialium virorum universitas , quibus obtendis vexillum gratiae , exemplo christi vexillum amoris dilectae suae obtendentis . 

Macte heros tèr inclyte , culmen pacis , fulmen belli cum ordinatâ acie & {non-roman} {non-roman} {non-roman} {non-roman} {non-roman} exercitu , utque securiùs in pace agatur , cincto femore gladio tuo ( Si fas dicere ) inequita propter verbum mansuetudinis et justitiae , quoàd victrices aquilas per omnes mundi provincias , 

— Quae sunt à gadibus , usque 
Auroram et Gangen — 


Triumphali more circumtuleris , signa pro signis , insignia pro insignibus ad dei gloriam , & fidei incrementum , ultra columnas herculis positurus , quà vel judäismus vel turcismus , vel atheismus , vel paganismus cum faedo idolorum cultu uspiàm dominantur . 

i bone , quò virtus tvate vocat , i pede fausto . 



Cum lustraret mundum ingentibus copiis Alexander , magnus olim totius orbis Domitor circurabat gentes feras , & ad cultum civilis vitae redigebat ; pietas vestra cicuratas gentes convertat , & conversas gentes sanctificet per cognitionem Jesv christi , & agnitionem verae fidei , ad locupletandum paradisum , & ruinas angelorum aliquatenùs instaurandum ( Nos siquidem erimus sicut angeli ) in coelo beatorum , 

— dabunt sedes ubi fata quietas ; ita demùm eveniet ut Cimmerii homines quos sol justitiae nunquam illustravit , 

{non-roman} {non-roman} {non-roman} {non-roman} {non-roman} , plaudant sibi de catenis salutaribus , dicantque invicèm periissemus nisi periissemus , vinctis corporibus at solutis animabus , perditâ libertate at partâ faelicitate , admirabili beneficio divinae misericordiae & salvatricis gratiae . 

Faveas interim , foveasque gemellos fontes bicipitis parnassi , gemellos fomites religionis orthodoxae , ubera dicam an viscera academiarum faecundissima ? Tabernacula dicam an alvearia musarum ju cundissima ? lacte & melle penitioris theologiae , & politioris disciplinae , sitibunda gentis corda , tanquàm arida gedionis vellera benignè & suaviter irrorantia , irrigantia ? 

Obtinent plurimùm , neque unquam ferè excidunt molimina sanctorum , quae habent auspicem deum , comites musas , adjutricem gratiam , auxiliares literas , & postremò tanquam humiles pedissequas fideles & humiles orationes . 

Nos itaque athenienses tui , flexo poplite , & voto supplice manus precesque apud deum expandimus , ut Jacobi more cum angelo congressus evadas israel , potens apud homines , quia potens apud deum , mosis aemulus , joshvae similis , domino exercituum in omni bono opere , veluti columnâ ignis praececedente ; neque minùs fortunâ bellicâ quàm virtute caelicâ augustum superes , diuturniorem pacem & firmiorem requiem ( Si deo placuerit ) magnae britanniae consecutus , nascente christo ( Cujus nomen est oriens ) in cordibus fidelium , non denùo per generationem carnis , sed continuò per renovationem spiritûs ad vitam & gratiam , ad salutem & gloriam , nullis saeculorum finibus terminandam . 

Seorsím verò cùm de pace dixerim , 

pars mihi pacis erit dextram tetigisse — 



dextram virtutis , dextram fortitudinis tot praeliis insignitam tot victoriis nobilitatam , ut coelum digito videatur tetigisse : neque dubium est quin certamina & miracula tam dextrè & faeliciter aperto marte gesta , digito ipsius dei fuerint expedita . 

Quo magis expetit olivae suae folia laureae vestrae foliis innexa & complicata , seu potiùs innixa & obsecundantia tanti ducis manibus , ne dicam pedibus offundere & substernere , 

Excellentiae vestre quàm humillimè devotus , johannes Wall . 

lucae cap. 24.  Ver. 36.  

haec autem loquentibus iis , stabat Jesus in medio eorum , diditque eis pax vobis . 

Adsum ( fratres ) cum ramo olivae , & virentibus foliis , instar columabe ad aicam Noae remeantis : post fluctus & diluvia , post motus & incendia , post turbas & praelia , post metus & discrimina , clades & funera , strages & facinora , omni paenè christiani orbis regione , caede & sanguine , cruore & sanie , terrâ , marique inundante . Post varios casus & infanda certamina , ante fines saeculi qui nobis obvenere , & suprema inclinantis mundi tempora inaudita . 

Adsum vobis de coelo faecialis , angelus pacis , pacificus Irinaeus : aperite fenestras aurium , pandite ostia animarum , & tam dextrae aviculae in secretissima cordis penetralia & quasi adyta aditum patefacite . Quod si verò pedes eorum , qui annuntiant pacem , grati fuerint & speciosi , quanto magìs ora vultusque , sermo & conspectus , ipsa denique salutatio praeconis evangelici , seu potiùs domini nostri jesu christi , universo atheniensium choro , jam primo auspicante termino , pacem & gratiam , salutem & benedictionem à deo patre conferentis . 

Similis videtur hujus sententiolae complexio , ubi christus suum habet {non-roman} {non-roman} {non-roman} {non-roman} {non-roman} & salvere jubet salvator omnium , unicus dei filius in saecula benedictus . Vox fuit johannes in eremi solitudine , verbum christus in doctrinae claritudine , verbum pacis & laetitiae , verbum consolationis & fiduciae , turbatis discipulorum animis , & prae judaeorum metu labascentibus , cùm vespere coacti in domum hierosolymis , clauderent fores , & mussitarent invicèm quae gerebantur publicè , peterent latebras , & de gravissimis theologiae mysteriis intra parietes disceptarent . 

haec autem loquentibus iis , stabat Jesus in medio eorum , dicitque eis pax vobis . 



Eccùm verba melle & favo dulciora , cujusmodi spirant opobalsamum & aromata , odorem vitae in medio tabernaculi , ab arbore vitae in medio paradisi . 

Quae videntur potissimùm observanda sunt , 

Domini 

Situs , & positio Vel quod magis placet {non-roman} {non-roman} {non-roman} {non-roman} {non-roman} seu manifestatio . 


Stabat Jesus in medio eorum . 
Votum , & benedictio Vel quod magis familiar {non-roman} {non-roman} {non-roman} {non-roman} {non-roman} seu salutatio . 


dicitque iis pax vobis . 



Vtraque habent ansam praejacentem , & insigni temporis circumstantiâ muniuntur , cùm loquerentur invicèm , & magnalia dei celebrarent . 

stabat Jesus in medio eorum : 

ibi praesentia singularis . 

dicitque eis , pax vobis : 

ibi gratulatio salutaris . 

haec interim loquentibus discipulis : 

ibi religiosus sermo , & discursus exemplaris , quo coelum & terra , supera & ima tanquam apollinis cantu aut Orphei lyrâ permoventur : ubi enim studium sapientiae , & sermonis pietas , ibi praestò erit dominus Jesus . 

haec autem loquentibus iis , stabat Jesus in medio eorum , dicitque eis , pax vobis . 



Jacta habetis conciunculae fundamenta , aurum , argentum , nè dicam lapides pretiosos conabor superstruere , orsurus modò dò à discursu theologico , & de sermone apostolorum primâ vice sermonem habiturus . 

haec autem loquentibus iis , stabat &c.  



haec autem loquentibus iis ? 

quaenam verò loquentibus iis ? 

humana & ludicra , aegypti fercula , aut praesentis vitae commoda , stipulam & faenum , lutum & caenum redolentia ? De coacervanda pecunia , de comparandâ gloriâ , de amplificando imperio , de saturandâ libidine ? Apage mundi gaudia , carnis blandimenta , fucata , incerta , fugacia , evanida . 

— non est mortale quod optant , 



Quod ambiunt coelestes aquilae , sublimes animae , piae mentis ardore , tanquam igneo quodam vehiculo , & quadrigâ super aethera elevatae : transvolant ista in medio posita , & tanquam quam {non-roman} {non-roman} {non-roman} {non-roman} {non-roman} aspernantur , propter eminentiam cognitionis jesu christi , ut merita ipsius perfectè comprehendant , {non-roman} {non-roman} {non-roman} {non-roman} {non-roman} ad philippenses 3o . 

Omnis sermo & Oratio , omnis cura & meditatio circa domini gesta & oeconomiam versatur & impenditur : quò venerit , quae subîerit , quanta gesserit , quomodo triumphârit , quàm magnificè & gloriosè devicto satanà & spoliatis hostibus super aspidem & basiliscum ambulaverit , leonem & draconem protriverit & conculcârit . Postquam enim dominus Jesus ab inferis remeâsset , praebuit seipsum conspiciendum discipulis redeuntibus à sepulchro , peregrinantibus in viâ , ubi multa de seipso exposuit vaticinia , sumpto pane benedixit , iisque tribuit in salutem animarum . Quantus inde zelus ? quanta devotio ? inflammantur corda , incenduntur studia , quin & discipuli viso domino plurimùm gavisi mirantur , stupent , venerantur , adorant , praesentem colunt , absentem praedicant , avolantque protinùs ad locum tabernaculi , ubi convenerant undecem ; pleni musto , referti gratiâ ; ut fracti utres erumpunt subitò in vocem jubilationis , & eructant verba divinitùs inspirata , ab abundantiâ cordis abundantiam suavitatis . Gestiunt enim & tripudiant eloqui , maestis fratribus , aerumnâ & vigiliis paenè confectis , qualia iis ad emaum profecturis in viâ contigêre , & quomodo fuit agnitus in panis fractione ; sive panem eucharistiae in sacramentorum administratione , sive panem eleemosynae in bonorum largitione & distributione concipiatis . 

haec autem loquentibus iis stabat Jesus in medio eorum &c.  



Dicite modò à discipulis christi ( fratres in christo dilectissimi ) sectari viam conciliandae pacis apud deum patrem , & si vultis dominum jesum praestò habere , juxtà cernere , & comparentem vobis in medio templi suspicere , & contueri : recolite merita , edicite miracula , omnisque sermo triumphalis palmae recordatione super orcum & daemona , super mortem & crimina , caeteramque nequitiae spiritalis hydram & monstra tanquam sale condiatur . 

Absint lites & scandala , rixae & convitia , haereses & schismata , dirae & perjuria , quibus nomen dei apud gentes blasphematur ; quanto magìs {non-roman} {non-roman} {non-roman} {non-roman} {non-roman} iste , quem beatus apostolus {non-roman} {non-roman} {non-roman} {non-roman} {non-roman} vocat , & impuri homunciones ab ore faetido , inter media cupediarum fercula , & densa ingurgitationum pocnla evomere frequentiùs solent & exhalare . 

Lingua apud haebraeos {non-roman} {non-roman} {non-roman} {non-roman} {non-roman} dicitur , sonatquegloriam , quia deum linguâ honoramus ; & certè absonum videtur , seu potius dignum anathemate , ut quo ore deum colimus , pascha celebramus , eucharistiam excipimus , & mellitissimam dominicae carnis placentam suaviusculè & spiritaliter degustamus : ab eodem verba lasciva , & petulca , faeda & spurca , tanquam è putidiore lacunâ , aut gravi aliquâ sentinâ despumentur . 

gutture sulphureas lentè exhalante Mephites . 



Ora mediùs-fidiùs istiusmodi hominum non sunt ora , vocisve organa , sed potiùs cloacae & sterquilinia , voragines & sepulchra , hiantibus tumulis , 

— Et grave-olentis averni , 
Faucibus comparanda . 




Alii loquuntur nugas & insomnia , alii loquuntur fabulas & mendacia , alii lapides , & tremenda angelorum cohortibus verborum fulmina , omnes praeter sententiam evangelistae , & si displiceant otiosa verba omnes meritò arguendi . Quod enim ingreditur os , non inquinat hominem sed quod egreditur ab ore ipsius utpote {non-roman} {non-roman} {non-roman} {non-roman} {non-roman} , aliaque ejusmodi secundum Matthaeun 25.  

Haec sunt ea quae abigunt spiritum vitae , ut fumus apiculas solet exterminare , dominumque gloriae intra amaena gratiarum roseta deliciantem longissimè profligant ; quibus daemonem citiùs credo adfore quàm dominum , neque unum modò sed legionem , pluriumque daemonum incursionem , pro benedictione , & pace maledictionem & poenam , excidium , & stragem ; internecionem , & mortem , vastitatem , denique et ruinam subitâ quadam {non-roman} {non-roman} {non-roman} {non-roman} {non-roman} allaturam . Simile admodùm contigit in pago vicino academiae , ubi frequens turba ad ludos scenicos confluxerat : aliis contusis , & collisis , aliis confractis , & concisis , repentinâ morte abreptis obrutisque plurimis , qui per media tabulatorum fragmina , & dura aedificiorum rudera , truncatis membris animam supremam exhalabant , 

dum collapsa ruunt subductis tecta columnis , 



Postquam ater homo , & sacrilegus nebulo , bipedum nequissimus , è dramatum numero , ( Farragine dicam an sartagine loquendi ? ) execrandâ certè {non-roman} {non-roman} {non-roman} {non-roman} {non-roman} & horrendâ blasphemiâ omne caenaculum implevisset , circumfusum aëra incestâsset , orchestram ipsam polluisset , & quodammodò devirginâsset . 

Cui videtur astipulari in suâ tragi-comaediâ , vir fidei integerrimae , inprimìs doctus , secundus nulli pietate . Quinetiam johannes apostolus ingressus balneum resiliit protinùs conspecto ibidèm Cerintho , nè fortè caderet : si qua fides Eusebio libro 3 ecclesiasticae historiae . Quanto magìs relinquendae aedes , naviculae , porticus , basilicae , theatra , spectacula , ambulacra , peristylia , ubi monstra hominum deo ostrepentium convenère ; nè cum iis deprehensi pereamus , & tanquam incendio communi omnes paritèr conflagremus . Abundè constat ( Ubi-cunque oculos convertimus ) funesta impiorum synedria , & prophana balatronum dicteria exosa deo , exitiosa hominibus , apertae Nemesi , & extremis periculis objacere . Interim vero , quorsum dominus ecclesiae bene dixit ? Propter gratiam labiis diffusam ; diffusam in orationibus , diffusam in sermonibus , diffusam in exhortationibus , diffusam in concionibus . 

diffusa est gratia in labiis tuis , proptereà dominus benedixit . 



Neque solùm benedixit , sed in aeternùm benedixit , ut psaltae placuit in psalmodiâ israelis . 

Labia ecclesiae sunt praecones evangelici , quibus subesse debet lac & mell juxta salomonem : superesse pax & gratia , charitas , & benedictio , uti olim examen apum platonis linguâ fertur sessitâsse , cum jaceret in cunis , primis fasciis involutus . Vos itaque rogandi estis , ut sumpto carbone ab altari Dominico , labia vestra expurgetis , quo magìs sint calami expediti scribae , ceu potiùs organa spiritûs sancti , ad expromenda dei consilia paratissima , non subtùs è gehennâ per nefanda Orgia , sed divinitùs è coelo , per munda eloquia accensa & inflammata . 

Dicate regi opera vestra , dicite christo encomia vestra . Nomen jesu oleo simile , dulce admodùm & salutare , modò lucet , modò pascit , modò lenit reficitque si praedicâris lucet , si cogitâris , pascit , si invocâris , lenit , ungit , micat , sanat , quaevis dicam ulcera , an vulnera animarum ? Hunc recolite , & declarate fratribus , sit vobis ut mell in o'er , melos in aure , esurientibus alimonia , ingemiscentibus exultatio , sive natum , sive crucifixum , sive morientem , sive resurgentem observetis . 

Quis non eum lubens praedicârit , per quem unum coelestis gloriae coronam deinceps haereditabit ? Quoties recordamur , toties confortamur ( Inquit Bernardus ) quoties dicimus , toties sentimus in medio cordis , in , medio conventûs , uti pridem israelitae inter alas cherubinicas , non cum superbis ultorem à tergo , sed cum discipulis adjutorem in medio , unde emergit domini situs & positio , phanerosis & manifestatio , uti priùs animadverti . 

stabat Jesus in medio eorum . Haec autem loquentibus iis , stabat Jesus in medio eorum . 



Qui nihil ferè dixit sine parabolâ , nihil ferè egit sine miracuto , natus virginepariente , mortuus sole fugiente : prodiit in lucem clauso utero , rediit in vitam clauso tumulo . stabat demum in medio apostolorum , uti constat alibi clauso ostio , ut notam faceret divinae omnipotentiae insignem claritudinem . stabat in medio , qui jacebat in sepulchro : situ admodùm resurgenti consentaneo , ut cerneretur meliùs , audiretur pulchriùs , crederetur veriùs , agnosceretur pleniùs : et si romani stato : rem jovem , nos christi ani statorem jesum multo sanctiùs coleremus , jesum statorem , je sum statuminatorem , & procul dubio vindicem credentium . stabat subitò visibili modo , qui semper adstabat invisibili gratiâ , erecto corpore , erecto animo , ad deum patrem rectà abiturus : stabat ad consolandum promptus & alacer , stabat ad sublevandum firmus , & impiger nè periculo circumdati , & formidine perculsi à doloris magnitudine absorberentur , satanas à dextrâ , christus in medio ; diabolus in circuitu , dominus in centro , in angulo deniqueinimicus homo , cum labefactaret angulos in jobi domicicilio , salvator mundi in conconspectu omnium ; nequeveritas quaerit angulos , aeterna veritas , substantialis veritas , unigenitus dei filius , primogenitus inter mortuos , glorioso corpore tanquam lumine amictus ; qui si fuit lapis angularis , tum certè propter unionem parietis , quo duae gentes in unum ovile , in unum corpus pulchrè & faeliciter coalescunt . 

Augustus sanè locus , de quo euangelistae juncto umbone videntur consentire . Ubi enim rectiùs quàm in medio Jesus , mediator dei atque hominum Jesus christus , mediae naturae media {non-roman} {non-roman} {non-roman} {non-roman} {non-roman} , fons aquae in medio deserti , sol justitiae in medio ecclesiae , gloria domini in medio tabernaculi : lignum vitae in medio paradisi , flamma ignis in medio rubi , agnus dei in medio throni , filius hominis in medio candelabrorum , dominus exercituum in medio angelorum , ut cor hominis in medio corporis ad animandum , excitandum , adjuvandum , inspirandum & in omni bono opere confirmandum ? vbi enim , duo tresve ad plurimum , ibi erit dominus in medio eorum . 

Multoties seipsum praebuit cùm mariae tum cephae , aliisque mortem insolabiliter deplorantibus , nusquam veró suavior manifestatio , aut clarior {non-roman} {non-roman} {non-roman} {non-roman} {non-roman} , quàm in caetu apostolorum ; ubi instar fulguris emicuit , seu potiùs jaspidis in medio auri circulo radiantis , in medio doctorum primò admirabilis , in medio latronum deinceps miserandus , in medio discipulorum postremò gloriosus : ut ex aequo respondeat , ex aequo luceat , ex aequo benedicat , ex aequo influat oculis animisque singulorum . non est enim deus acceptor personarum , sed in omni regione , eorum qui piè colunt sine discrimine miseretur . 

stat in medio vestrûm , quem , vos nescitis ( Inquit johannes ) imò potiùs quem vos novistis , salutem in medio terrae operatum , superesse modò et superâsse omnes satanae machinas , ne dicam munitiones et {non-roman} {non-roman} {non-roman} {non-roman} {non-roman} subruisse funditùs et deturbâsse . 

Quale spectaculum ? Qualis visio ? quàm celebris , quàmjucunda ? Dominum gloriae , authorem vitae , regem coeli , conditorem mundi , post alligatum forten , expilatam domum , triumphatam mortem , captivatam denique ipsam captivitatem in medio apostolorum choro et coronâ , onustum spoliis , ornatum insignibus tanquam aquilis quibusdam victricibus speculari ? videbo istam visionem magnam ( Inquit patriarcha ) de rubo urente , et rubente , clarissimo incendio , et certè optandum foret de nostrâ visione idem sentiremus , idem profiteremur . 

egredimini filii hierusalem , egredimini filiae sionis , contemplamini regem salomonem , filium dei , magnam certè visionem : manus et pedes explicantem , vulnera et cicatrices ostendentem , et si non clavos , saltem vestigia et indicia tanquam divina quaedam trophaea intimis sanctorum visceribus et praecordiis imprimentem , erigentem . 

Insomnes aliquando noctes egit Themistocles , cùm spectaret miltiadis trophaea , neque dormire potuit virtus oemula , quoties de ipsius gloriâ cogitaret : amplior multò et speciosior christi palma et victoria , quâ vicit Leo de tribu Juda , et profligatis hostium turmis , omnes satanae copias dissipavit . Evigila qui dormis , exurge à mortuis , imitare themistoclem , illuminabit te christus-christus inquam , recumbens ut Leo , rugiens ut Leo , postquam divisit spolia & devoravit proedam ab orco redux , ab inferis redivivus . Leva , te portae capita vestra , & elevamini portae aeternales , ut Ingrediaturrex gloriae , quis estrex gloriae ? dominus fortis in praelio , 

qui non solùm ingressus est domum clausis foribus , ad sublevandum apostolos ; sed fractis portis oenëis , et solutis inferni doloribus , per sanguinem intravit caeleste tabernaculum , oeternâ redemptione pro nobis comparatâ . 

stabat in medio , sedet in fastigio . stabat in medio regnat in fastiigio , sublimi fastigio divinae onnipotentiae et caelestis gloriae , super thronos , & potestates , super dominationes , & principatus , super cherubin , & Seraphin , ad dextram patris elevatus . dicit enim ubi introducit primogenitum , adorate eum omnes angeli ejus 1o et 7o ad haebreos , et si fortè angeli tum certè homines multò rectiùs , liberati morte , emundati , sanguine , informati verbo , renovati spiritu , ad nuptias denique ipsius agni tympanis et gaudio , cymbalis et jubilo postremò evocandi . adorate eum omnes angeli , adorate eum omnes sancti , ut fit dominus in medio terrae , benedictus et celebrandus , qui est deus in medio coeli , gloriosus et admirandus . 

Exaltatio christi , exultatio christiani , quo vigente virescunt membra : & si fortè cum eo surrexistis , à morte ad vitam , á culpa ad justitiam , ab haeresi ad fidem , à tenebris ad lucem , ab irâ ad gratiam , ab exitio ad salutem : comparate vosmet tanquam luminaria , in medio generationis pravae alios hortamini , alios consolamini , sanctorum comitia indagate , versamini inter discipulos christi , thesauros scientiae in medium producite , aperite fontes in medio hierusalem , fluant aquae in medio platearum , aquae salientes in vitam aeternam . Ipsam postremò {non-roman} {non-roman} {non-roman} {non-roman} {non-roman} prosequimini , in medio fratrum ambulate , procedite , vigilate , contendite , ut lapsos erigatis , caecos dirigatis , & verae sapientiae studiosos in lacteâ praeceptorum viâ confirmetis . Ita demum similes eritis filio hominis in medio seniorum , seu Columnae alicujus templi , aut trabis cujuspiam basilicae , quibus ingentes machinae & stupendae moles subnixae , & stabilitae fulciuntur . 

Misera interim , & nunquam satis deplorata videtur conditio , qui desertâ christi familiâ extra fines hierusalem , et quasi pomaeria evagantur , neque solùm à verbis christi , sed ab exemplo ipsius longissimè recedunt . christus in domo , isti in circo : christus in tabernaculo , isti in theatro , christus inter discipulos et greges sodalium , isti inter feras et armenta pecorum , à praeceptis et doctrinâ , à mandatis et custodiâ extorres facti et alieni . Quo magis exclamandum videtur cum Salomone convertere , convertere shunamitis , convertere , convertere , ut videamus te ad sanctuarium dei , et locum tabernaculi velis remisque convolantem ; intra portas hierusalem , et muros sionis , inter flores horti et delicias paradisi , ubi os dei cernitur , et vox dei clarissimè exauditur , non gementis et increpantis , uti olim heroicis temporibus , sed mulcentis et conciliantis divina humanis , caelestia sublunaribus . 

dicit enim pax vobis . quod superest mihi postremo loco explicandum . 

haec autem loquentibus iis , stabat Jesus in medio eorum , dicitque eis pax vobis . 



Si nihil diceret expavescentibus discipulis , spectrum fortè existimarent , et certè ejusmodi opinio tremula ipsorum Corda penitùs invaserat dixit itaque multa ( Ut liquet posteà ) nè infans haberetur verbum patris & {non-roman} {non-roman} {non-roman} {non-roman} {non-roman} verè {non-roman} {non-roman} {non-roman} {non-roman} {non-roman} petiit cibum , comedit piscem , aperuit scripturam , promisit spiritum , jussitque hierosolymis expectare , ut substantiam carnis quovis modo indi caret : vox autem , quâ primò adortus fuit , praesenti sermon comprehenditur , uti modò audistis : pax vobis . 

Dulce Acroama , dulcis oratio , omni suavior musicâ , omni gratior cantilenâ & certè ab ore doimni , 

{non-roman} {non-roman} {non-roman} {non-roman} {non-roman} , plusquam Nestoris aut etiam suadae ; medulla mellis , medulla gratiae medulla spiritûs , medulla vitae , pax vobis , pax ecclesiae . Haec est enim meta & terminus cujusvis proelii et certaminis , propterea digladiamur et contendimus , ut diuturnae pacis otio tandem recreati abundè et dapsiles saginemur : quae si unquam fuit jucunda , tum certè post victoriam fugatis hostibus jucundissima , finis pugnae , fructus victoriae , conciliatrix denique vitae humanae blanda & salutaris . 

Provocante olim serpent dominum gloriae , mors et vita certamen iniêre , venit , vidit , vicit magnus leo de tribu Juda , et goliam infernalem suo gladio detruncavit , vicit eum ligno crucis , qui vicerat adamum ligno arboris , ex quo pax et serenitas , fiducia & securitas universo orbi delegata , non humanae vocis tubâ , sed divini oris praeconio indicitur & celebratur . 

Nusquam fremit , nusquam frendet leo ampliùs , sed in agnum versus qui tollit peccata , omnia pacat , omnia pacificat , pacem optat & precatur , pacem donat oer largitur , quâ nihil uberius , nihil praestantius aut certè inter humanae vitae discrimina magìs expetendum . 

Aspice venturo laetentur ut omnia saeclo : 

Aspice venturâ laetentur ut omnia pace ! 

Montes ovant , colles saltant ut agni ovium per montium juga , sonant abyssi , reboat mare , exultant coeli , jubilat terra , facies denique totius orbis suaviter renovata subridet plusculùm & hilarescit . Crebra fuit pacis vocabulo & perquàm familiaris salutatio ; neque absimile videtur {non-roman} {non-roman} {non-roman} {non-roman} {non-roman} apud graecos {non-roman} {non-roman} {non-roman} {non-roman} {non-roman} apud hebraeos , quo uno significabant omnia ; gratiam , salutem , gaudium , laetitiam , {non-roman} {non-roman} {non-roman} {non-roman} {non-roman} , & omnimodae faelicitatis cumulatam perfectionem , tanquam mensuram bonam , pressam , agitatam , & superfluentem in patulos amicorum sinus , piè , & devotè congerebant . Et certè à domino jesu frequentius adhibetur , hìc semèl , bis apud johannem , multoties alibi sanctorum coronae , praesertim verò undecem , qui variis cogitationum motibus , ceu vastis undarum molibus quô vis ingruente turbine , jactabantur indiès , & fluctuabant , cùm propter acerbitatem dominicae passionis , tum propter immanitatem judaicae tyrannidis , mortem & crucem , caedem & cruorem ubîvis & passìm minitantis . 

Reliquit pacem abiens cum è vitâ excederet , confirmavit pacem rediens cùm à morte exurgeret , divinus Theseus & immortalis pacem veram {non-roman} {non-roman} {non-roman} {non-roman} {non-roman} aegritudinis medicatricem & panacaeam animarum . Voluit enim suo indicare exemplo quod mandaverat apostolis secundum Matthaeum 15.  quoties ingredimini alicujus domum , dicite pax huic domui . adeoque fratres unà considentes pace excipit , ut quod ante luctam certaninis facilè indulse rat , post absorptam mortem , & avulsum aculeum , post ablatum chirographum , et instauratum corporis sui templum uberiùs distribueret , & tanquam prenobilis agnothetes & multarum palmarum gladiator strenuus , triumphali quodam jure dispensaret . 

audiam quid loquetur dominus ? ( Inquit psalmista ) dominus pacem loquetur servis , & certè locutus est non modò pulchritudinem sed abundantiam ipsius : sedebunt utiquein pulchritudine , abundantiam pacis habituri , contra mundi impetum & procellas , carnis {non-roman} {non-roman} {non-roman} {non-roman} {non-roman} & illecebras , turbas satanae & machinas arietandi undique conquisitas . Est enim vox dei sermo angelorum , divinum idioma , caelestis harmonia , quâ cives hierusalem gaudent invicèm et se mutuò amplexantur . 

Multiplex habetur apud theologos pacis ratio : alia cum deo alia cum proximo : alia cum angelis , alia cum hominibus : alia interna , spiritùs & conscientiae , alia externa , regiminis & politiae , omnes deo tribuendae , potissimùm ea , quae sedat animum & tranquillat mentem , per veram fidem & remissionem peccatorum , reconciliatio nimirùm cum deo patre per unigenitum filium , qui seipsum pro nobis {non-roman} {non-roman} {non-roman} {non-roman} {non-roman} exhibuit : redemptionis humanae pretium inestimabile . 

Frustra pacem extra deum quaerimus , sive in cognitione & scientiâ , sive in contemplatione & sapientiâ , sive in bonis fortunae , sive in operibus justitiae , quae nosmet ipsi procuravimus ; quan to minùs in extis pecorum , & fibris animalium , nè dicam legagalibus sacrificiis , & jam pridèm obsoletis romanae cathedrae indulgentiis ? Non est {non-roman} {non-roman} {non-roman} {non-roman} {non-roman} pythagoricum aut dialecticum , sed theologicum & divinum , quod solatur christianos ; si christus pacem dixerit , sani erimus , sancti erimus , jucundabimur in pacis elegantiâ , delectabimur in pacis abundantiâ , nullâ unquam temporis mutatione violandâ ; sacro faedere , et concentu harmonico , inter animam & mentem , inter carnem & spiritum , inter appetitum & sensum , inter voluntatem & rationem perfectè inito & conservato . 

Dicuntur aliquando homines pacis angeli , dicuntur aliquando angeli pacis internuncii , is solus est pacis author , qui deus pacis insignitur ; mysticus Solomon , pax ipsa , utraque faciens unum : cujus regnum est civitas pacis , cujus evangelium est faedus pacis , cujus mandata sunt viae pacis , et verè semitae pacificae nos siquidèm justificati fide , pacem habemus apud deum per jesum christum dominum nostrum ad romanos 5o . Omnes chari , omnes liberi , & quia filius liberavit omnes verè liberati , ut constat liquidò Johannis 8o . 

Multi interim dicunt pax , ubi non est pax aut aliqua certè vel umbra pacis , & vestigium , quin potiùs ( Ut disertè Seneca ) taedium sui & nusquam animi residentis volutatio ; irae , clamores , dirae , cruciatus , nullius mercurii virgulâ sopiendi , compescendi , nisi dominus fortè increpuerit , cujus imperio mare & venti , turbines & fluvii , obsequuntur . Est enim pax res augusta , & beneficium singulare , ut ancile romanis divinitûs erogatum , non quibusvis sed apostolis , non impiis sed conversis , non profanis sed electis , non incredulis credulis sed fidelibus , cujus open carcerem & vincula , equuleum & verbera , aliáque supplicia longè graviora cùm Laurentio , Cypriano , Vincentio , Theodoro , caeterâque martyrum cateruâ facilè contemnunt ; in mediis quasi flammis alacres , laeti , hilares , jactabundi gloriantur ; conscii benè ( Ut verbis utar ethnici ) se rectà ad immortalitatem pergere , et sequendo agnum leonem vincere . 

Pax vobis ( Inquit i esus ) vobis discipulis , vobis amicis , quibus volupe cùm sanctis , quorum politeuma in coelis . Mortuus fuit , at revixit , habétque claves mortis & inferni , constricto daemone , expiato crimine , sedato patre , conciliato homine non multo auri pondere , sed copioso agni sanguine , aeterno omnium creatori . 

In christo pacem , in mundo certamen , in christo requiem , in mundo tribulationem experimur . Utinam ( fratres ) non ignem & ferrum , latrocinium & rapinam , excidium & stragem , lanienam & interitum alicubi gentium haberemus . Grassatur etiamnùm {non-roman} {non-roman} {non-roman} {non-roman} {non-roman} noxia & feralis dea , quin potiùs Gradivus homericus , & Bellona omnium funestissima ; ira , vindicta , cupiditas , insolentia , rabies , blasphemia , crudelitas , {non-roman} {non-roman} {non-roman} {non-roman} {non-roman} in omnes poenè mundi oras , tanquam è pandorae capsulâ , aut veneficae alicujus pixide , turmatìm , catervatim , exiluere . Alibi lascivia , alibi intemperantia , alibi furor , alibi insania , ubique daemon , & monstra daemonum , quibuscum ingruit lucta & certamen ; quia praemisit agonem qui promisit coronam , ut scitè augustinus salviano coincidens . 

Nusquam pietas , nusquam fides , in plerisque mundi regionibus : quarum vice luxuria , ingluvies , libido , impuritas , violentia , vinolentia , nè dicam atrocia quaedam flagitia , subeunt , incumbunt , & debacchantur . 

Vita hominis militia super terram , omnisque mundus ut Campus martius . fit saepenumerò unius praefectura multorum praeda , & si non Astraea , pax saltem ( Astraeae filia ) reliquit terras , & justitiam osculata in coelum avolavit . 

Fuerit aliquando pax ab inimicis , non à domesticis : fuerit ab hostibus , non ab hospitibus : fuerit à gladio , non ab insidiis : fuerit ab armis , non ab haeresibus : fuerit à vi , non à vitiis : fuerit à militibus , non à litibus : & repugnantibus animorum studiis . Vos modò pacem dicite , pacem , quaerite , pacem diligite , pacem habete , pacem in vobis , & salem inter vos , pro mandato christi observando . 

Fertur Plato ipsam philosophiam è coelo devocâsse , revocate pacem dei solio assidentem , & volaticam deam non vi & armis , sed oratione & precibus inter sublunaris sphaerae ambitum redigite , & coercete . 

Vicimus aliquandò sine triumpho , & devicimus spolia sine trophaeo , ipsi victores victis similes , quemadmodum romani superatis paenis . victoriam cupimus pro recente victoriâ gratulabundi , sed magìs pacem & longè optabiliorem {non-roman} {non-roman} {non-roman} {non-roman} {non-roman} armorum , tempora saltem halcyonia , quibus opes suas tanquam ova pariant conserventque utrinque halcyones cùm germanici tum britanici littoris . 

Sunt reverà multa , quae pacem hierusalem conturbant , sive mysticae & spiritualis , sive politicae & forensis . pacem animae turbant , reatus & crimina , pacem ecclesiae turbant haereses & scismata , paeem academiae turbant sycophantiae & scandala , pacem universi turbant ambitio , contumacia , avaritia , perfidia , multorum denique scelerum colluvies , & sentina ; quomodò enim pacis tranquillitas quoties abundant stupra jesabelis ? rogemus itaque pro {non-roman} {non-roman} {non-roman} {non-roman} {non-roman} publicâ , deumque votis oneremus , ut qui dignatur salutare , dignetur salvare , aeternâ pace omnem rationiscaptum superante . beati qui diligunt eam , beatiores qui servant , qui fruuntur & degustant beatissimi . haec sunt arma nostrae militiae quibus deum exoramus , coelum expugnamus , & vim quandam inferimus sanctissimo Agni throno , religiosè observandum . 

Date , quaeso , operam & strenuè contendite , sepositâ omni carnis & spiritûs immunditiâ ; ut post tot aquarum exitus & flumina , post tot molestiarum impetus & diluvia , sacra , religionem , jura , politiam inundantia , emundantia , & ( Quod facilè spero ) ab infinitis vitiorum sordibus , & depravatis morum corruptelis , tanquam à faece romuli & scabie mundi expurgantia , gloriosae pacis fructum , & divinae misericordiae germane , tanquam viridis olivae frondes , & ramusculos conspicere & decerpere valeamus . 

Fuimus omnes miseriae nostrae fabri , & quia pacis bono malè usi ut securiùs nepotemur , genio indulsimus , ipsâ pace jampridem orbati , in varias contentionum Syrtes , quasi laqueos diaboli incidimus ; ut quos pax longa vitiis inquinaverat , eos conturbatio modica ad honesta studia excitaret . 

Expergiscimini expergiscimini , veneranda athenarum capita , & ad spem quietis nunquam desiturae animos erigite ; recordamini priscae gloriae , avitae gratiae , & studete paci doctrinae evangelicae ; mactate hostias voluntatem , probate vosmet filios Abrahami ; Como , gulae , vino , temulentiae , otio , libidini , Typho , superbiae , nuntium remittite , quae justa , pura , honesta , sancta , aut etiam bonae fama curate diligentiùs & pro virili exercete ; ut fides vestra disciplinatior sit in jejuniis & orationibus , in sobrietate & sanctitate , uti olim sapienter & piè Tertullianus . 

Quod si verò execranda haereseum monstra , tanquam venenati alicujus serpentis capita emerserint uspiam & pullulârint , gladio verbi & mucrone spiritûs resecate , proscindite , transfodite , prosternite ; et dum alii pro vobis gladios , vos saltem pro deo calamos stringite , acuite , subornate , dirigite , ( Prout vidistis lectissimum virum , antesignanum academiae , nervosum assertorem veritatis orthodoxae ) contra omnes haereticos & haeresiarchas , contra omnes haereticos & haereticorum patriarchas , sophistas intelligo , sub ovinis pellibus latitantes , qui sibilant instar aspidis , & laniant instar viperae è quibus prodeunt & nascuntur viscera lycaei dicam an syonis ? ( Proh dolour ! ) utriusque . hìc est gladius quem se terris immisurum promisit dominus ; hec pala , hec palestra , futura deinceps palma academica ; hae sunt exercitationes , & diatribae , hi agones & vindiciae , que plurimùm decent {non-roman} {non-roman} {non-roman} {non-roman} {non-roman} ecclesiae , è fortibus israelis , eruntque nobis honori & praesidio , omni certè Palladio , aut certè paludamento sospitaliores . Si quemadmodùm , pro evehendâ romani imperii gloriâ , virtus & fortuna olim contendére : ita protuendâ academiae famâ , pietas , scientia , religio , doctrina , fides , prudentia , sanctimonia , disciplina , junctis viribus concertârint . qui salvam cupiunt rem-publicam sequantur me inquit Nasica in patriae discrimine : qui salvam cupiunt academiam sequantur jesum salvatorem omnium , & doctrinae evangelicae puritatem . nullum numen abest si sit prudentia — , 



Non mundi sed patris , non carnis sed spiritûs : theologica prudentia , & divinae legis sancta observatio . 

pax multa diligentibus eam , uti olim canebat exultim suavissimus propheta : pax ( Inquam ) multa cùm domi , tum foràs , cùm animi tùm corporis , non evanida ad tempus , sed florida & perennis , gloriosa & immortalis , plusquam fuit in diebus numae aut temporibus augusti , cum describeretur mundus universus ; nequejani templum semel clausum aperietur deinceps in excidium orbis , & perniciem animarum . 

Gloriam tuam domine non dabis alteri , pacem tuam domine aliis reliquisti , maneat tibi gloria illibata , modò nobis adsit pacis gratia ; pax hominibus , & gloria deo in excelsis , uti olim distinxerat chorus evangelici exercitûs . 

Quin imò pro comperto habemus , si benè agamus , & honesta proferamus , de miraculis christi & articulis fidei plura & saepius elocuti : deus pacis erit nobiscum , & serenabit omnem animi tempestatem : deus salutis erit nobiscum , & sanabit omnem animi infirmitatem , sub vite nostrâ , & sub ficu nostrâ liberè discumbentes amicè & suaviter , securè & fiducialiter , ad fontes libani , ad puteos Abrahami , ad rivos sapientiae , ad fluenta gratiae , & prolabentes undique salutaris verbi scaturigines , in umbrâ fidei , in herbâ evangelii , inter ulnas sponsi , & tenellos amplexus domini nostri jesu christi quiescemus . 

— Semita nempe . 
Tranquillae per virtutem patet unica vitae : 
Tranquillae per messiam patet unica vitae , 


Dilectum filium , unctum domini quem pater unxit oleo laetitiae prae consortibus suis in regem , in prophetam , in sacerdotem . 

qui stat à longè per absentiam carnis , stabit in medio per adventum spiritûs , renovantis spiritûs , incubantis spiritûs , dirigentis spiritûs , diligentis spiritûs , dicetque nobis pax vobis ; ut eodem desinat vude orsa fuit Oratio , pax & gratia , salus et gloria , à deo patre et à domino nostro jesu christo , aeternùm colendo , aeternùm celebrando , ab aeterno in aeternùm benedicto , cui una cum patre , et spiritu sancto , sit honor , gloria , majestas , et potentia in omnem aeternitatem . Amen . 

Errata . 

Lege p. 2. l. 13 Irenaens . p. 9 l. 6. discite , p. 15. l. 21. juvat , promicat . 

Finis . 

































































































